Praefatio.

Trimetro jambico veteres poetas graecos praeter hexametrum
maximo amore usos esse inter omnes constat. Sed ipse Arche-
loohus‚ qui eum invenisse traditur, licentiam sibi indulsit in
pedibus solvendis ab hexametro plane alienam, ut longam syl·
labam ictu percussam in duas breves solveret. Atque inde, quo
latius propagabatur hujus metri usus, eo liberius politae numeros
tractabant ao praesertim in longis dissolvendis majorem sibi
sumpserunt libertatem. Quod quidem luculentissime apparet ex
tragicorum hujus versus tractandi ratione. Etenim cum Aeschylus
severius adhuc intra pristinae artis fines se contineat, Sophocles
praesertim in fabulis extrema aetate confectis metri securiorem
se praebet atque Euripides in ultimis fabulis plane novas atque
inauditas solutiones versibus intrudit. Maximus autem pedum
solutorum numerus occurrit in comicorum trimetria, qui tanta
libertate versus condebant, ut genuina trimetri forma nonnun-
quam prorsus evanesceret. Sine dubio ejus rei causa inde
repetenda est, quod comici potitae vulgari sermone fabulaacom·
posuerunt atque ad communis vitae sermonem quam maxime
adaequandum omnes quamvis insolentes solutiones admiserunt.
Neque vero usque eo comica licentia meliorum certe poetarum
progressa est, ut omnes rhythmi leges neglegerentur, immo versus
solutionibus scatentes ubique testimonio sunt, in maxima nume·
rorum libertate semper valuisse quasdam concinnitatis leges,
quas violare nisi certis condicionibus nc politis quidem comicis

unquam licuit. Quod optime perspicitur ex Aristophanis fabulis.
l*

 

